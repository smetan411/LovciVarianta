Popis hry Lovci:

Lovci honí běžce. Vyhrají, pokud ho zabijí. Prohrají, pokud jim běžec uteče portálem. Hra se spustí příkazem start.
Za příkaz start se napíše jméno běžce. Ostatní jsou lovci. Lovci dostanou kompas, který ukazuje směrem k běžci.

Příběh uživatele:
Po spuštění hry běžec uvidí nápis Jsi běžec, tak utíkej. Lovci uvidí nápis Jsi lovec, tak chyť běžce. Běžec si musí
vyrobit portál nebo ho najít ve hře. Portál je někde v podzemní místnosti.

Pozn.:

Jak dohrát Minecraft
18.09.2020 08:10 | Autor článku: MIK

Minecraft - Pixabay Foto: Pixabay
I Minecraft má konec!

Mnoho lidí o tom neví, mnoho hráčů nad tím ani nepřemýšlí. Koho by zprvu napadlo, že by hra Minecraft mohla mít regulérní konec? Ale je to tak. Můžete se pustit do napínavého dobrodružství, zejména když se na výpravu vydáte v Survival režimu (Přežití). Ostatní ale nejspíš zůstanou u svého zkoumání světa, u svého budování a u svých drobných dobrodružství. Výprava za koncem Minecraftu není pro všechny!
Jak dohrát Minecraft?

Minecraft má dvě alternativní dimenze, které jsou zcela odlišné od hlavního světa. Jmenují se Nether a End. Nether připomíná peklo a hráči se do něj dostanou skrze speciální portály. V Netheru se dají najít speciální zdroje, díky kterým se pak dá překonávat dlouhé vzdálenosti ve „skutečném světě“. Z Netheru také vede portál do Endu...

A v Endu, jak už název napovídá, je možné ukončit hlavní dobrodružství v Minecraftu. End je spíše pustina – svět složený z menších ostrovů. Bossem je zde Ender Dragon – drak, kterého když se vám podaří zabít a následně skočíte do portálu, uvidíte závěrečné titulky ke hře, v nichž se také objeví báseň od irského spisovatele Juliana Gougha. Hráč se pak teleportuje zpět do svého světa a může pokračovat v nekonečném hraní...
Jak se dostat do Endu?

Hráč, kteří se nikdy moc v Minecraftu nepohybovali, budou možná lehce ztracení, ale s tím se nedá moc dělat. Na dohrání Minecraftu potřebujete hodně zkušeností a hlavně kvalitní výbavu. Se základním brněním, mečem a lukem se moc daleko nedostanete.

Důležité body pro dohrání Minecraftu

    Portál do Netheru
    Ohnivé tyče (Blaze sticks)
    Enderman
    Objevit lokaci s portálem
    Konec – zabití Ender dragona

Jak najít portál do Netheru

Abyste se mohli posunout dále, budete potřebovat obsidian. Abyste jej mohli natěžit (prolomit), budete potřebovat diamantový krumpáč. Bez toho to nepůjde. Jakmile budete mít dostatek obsidianu, můžete udělat portál do Netheru. Jakmile se tam přenesete, bude vaším úkolem najít pevnost postavenou z nether cihel. Uvnitř pevnosti pak nejdete tzv. Blaze spawn.
Ohnivé tyče – Blaze sticks

Jakmile najdete Blaze spawn, neničte jej! Místo toho počkejte, až se objeví Ohniváci a ty teprve zabijte. Získáte z nich ohnivé tyče. Potřebovat budete šest kousků. Nejlépe Ohniváka zabijete sněhovou koulí.
Zabijte endermany

Dalším krokem, který nesmíte zanedbat, je zabití dostatečného počtu endremanů. Z nich totiž občas „padají“ enderperly, které budete potřebovat na recept Eye of Ender. Jakmile budete mít 12 perel, můžete pokračovat v hledání portálu do Endu.
Jak najít portál do Endu

Když budete mít Eye of Ender (Endové oko), nebo dvanáct enderperel, budete je muset házet do vzduchu. Po vyhození letí po povrchu směrem k portálu, který je ukryt někde pod zemí. Jakmile vyhodíte perlu do vzduchu a ta dopadne pod vás, víte, že musíte kopat. Připravte se na pevnost, která ukrývá End portál.
Konec – zabití Ender draka – Ender dragona

Jakmile najdete portál a umístíte do něj všech 12 očí, budete schopni projít k poslednímu souboji s drakem. Okolí je plní endermanů a je zde několik vysokých věží, které budete muset zničit, protože Ender dragonovi dobíjí energii. Když se vám podaří tyto zdroje zničit, můžete se pustit do samotného draka. Jděte na střed mapy, kam v pravidelných intervalech přistává, tam mu můžete uštědřit nejvíce ran. Na zneškodnění Ender draka se nejlépe hodí enchantovaný luk a samozřejmě stejně upravené šípy. Hodně štěstí!
Video: Jak dohrát Minecraft

Jestli chcete na vlastní oči vidět, jak vypadá závěrečná fáze příběhu Minecraftu, můžete si pustit následující video s českým komentářem.

